Il sito SubitoProfessionista si prefigge l'obiettivo di rendere facile ed intuitiva la ricerca di un qualsiasi professionista che si è registrato all'interno del sito.<br>
Allo stesso tempo la piattaforma si occupa di tenere traccia di tutti gli interventi eseguiti da un professionista,
così che l'utente finale non debba più ricordarsi ogni singolo intervento manutentivo (ad esempio alla caldaia) avvenuto negli anni.
<br>
<br>
Sia utenti registrati che non possono, nella pagina principale (index.php), cercare una specifica categoria professionale da un menù a tendina.<br>
Tutti i professionisti appartenenti a quella categoria verranno mostrati in una pagina dedicata. In questa pagina sarà possibile applicare dei filtri: ad esempio,
si potrà cercare nello specifico un professionista con un determinato nominativo oppure che opera in una determinata provincia.<br>
Su ogni professionista mostrato nella pagina sarà possibile cliccare per poter visualizzare la sua scheda personale completa (Nome, Cognome, Genere, Zone servite, Prezzi,
Descrizione, Contatti, Orari lavorativi e valutazione media).<br>
Chiunque, registrato o meno, ha modo di consultare nel dettaglio (dalla scheda personale del professionista) l'elenco delle recensioni che un professionista ha ricevuto.
<br>
<br>
Ogni utente registrato potrà visualizzare la propria scheda personale che contiene tutti gli interventi eseguiti dai professionisti.<br>
I risultati, se numerosi, verranno organizzati per pagine (su cui è possibile spostarsi attraverso una barra di navigazione posizionata in basso).<br>
È possibile filtrare i risultati ottenuti in base alla professione (es. Elettricista) e/o in base ad un periodo (es. tra 10-10-2020 e il 01-01-2021).<br>
Tutti gli utenti registrati possono lasciare una recensione (voto e commento) ad un professionista dalla sua scheda personale.
<br>
<br>
Ogni professionista potrà registrarsi specificando: nome, cognome, genere, zone servite, prezzi, descrizione propria, contatti e orari lavorativi.<br>
Ogni professionista avrà la possibilità di ricercare un utente/professionista per email (se quest'ultimo ha acconsentito alla condivisione dello storico),
così da poter leggere l'elenco degli interventi che sono stati fatti e avere un'idea migliore di dove andrà a lavorare. Anche questa lista di interventi
può essere filtrata in base alla professione e ad un periodo.<br>
Solo ai professionisti (per privacy) è concesso cercare e visualizzare lo storico degli interventi di altri utenti/professionisti.<br>
I professionisti possono registrare nuovi interventi (dalla propria scheda personale, in basso) specificando la data
e una descrizione dell'intervento eseguito (ad esempio: "Sostituzione della caldaia con nuovo modello AX489 Immergas").<br>
Un professionista è a tutti gli effetti anche un utente. Dunque, ha modo di ricevere interventi e consultare l'elenco di tutti quelli registrati a suo nome,
lasciare delle recensioni e cercare altri professionisti (dalla pagina index.php).
<br>
<br>
In ogni campo utile alla registrazione (es. Email, Nome, Cognome...) è possibile passare sopra col mouse per ricevere degli esempi o dei consigli su come compilare il campo.<br>
Al momento della registrazione (di un utente o di un professionista) è possibile selezionare una casella per condividere l'elenco degli interventi registrati dai professionisti (storico).<br>
Coloro che scelgono di condividere queste informazioni permettono a tutti e soli i professionisti di leggere tutto lo storico degli interventi registrati a proprio carico.<br>
Coloro che decidono di non condividere queste informazioni possono visualizzare il proprio elenco degli interventi ma non permettono a nessun altro di visualizzarlo.<br>
I professionisti che decidono di non condividere il proprio storico continueranno comunque a poter essere trovati da chiunque tramite la funzione di ricerca (pagina index.php).
<br>
<br>
Il sito è protetto dagli attacchi XSS e MySQL Injection. Tutto il codice è stato validato seguendo gli standard del W3C.